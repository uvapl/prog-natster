# Aan de slag met deze cursus

Welkom! We gebruiken bij deze cursus een aantal verschillende tools die gratis beschikbaar zijn gesteld. Voor de start van de cursus moet je een aantal dingen voorbereiden:

- aanmaken van een account op GitHub, voor toegang tot de overige diensten
- registreren bij Ed, voor vragen stellen en beantwoorden
- zorgen voor een werkende Python-omgeving, voor het doen van de opdrachten

## GitHub

Maak allereerst een account bij GitHub. Op GitHub wordt door ontwikkelaars van over de hele wereld code gedeeld en samengewerkt. Veel wetenschappers gebruiken het ook! Voor nu gebruiken wij alleen de mogelijkheid om via GitHub in te loggen bij de volgende stappen. Als je wat meer programmeerervaring hebt kun je GitHub zelf ook gaan gebruiken om je code te delen.

<https://github.com/join>

## Ed

Vervolgens kun je je registreren bij Ed. Dit is een online forum voor vraag en antwoord over deze cursus. Je kunt daar ook anderen vinden die de cursus volgen en je misschien wel kunnen helpen bij jouw vragen.

<https://us.edstem.org/join/w3EGXy>

## Python

Python is niet alleen een programmeertaal, maar ook een programma dat je kunt installeren op je eigen computer. Je kunt Python ook gebruiken via allerlei online-diensten. We geven hier instructies voor beide opties:

- [Gebruiken van een online-omgeving](/naslag/installatie-online) is erg makkelijk. Zeker als je problemen tegenkomt bij de installatie op je eigen computer, kun je hiermee in ieder geval snel aan de slag. De omgeving die we je aanbieden is gratis te gebruiken.

- [Installeren op je eigen computer](/naslag/installatie-computer) is erg prettig omdat je dan op elk moment aan de slag kunt. Het nadeel is dat er vele manieren zijn om vast te lopen in dit proces. We raden dit dan ook niet aan tenzij voldoende hulp beschikbaar is.

Zit je helemaal vast bij deze stap? Stuur gerust een [mailtje](mailto:help@mprog.nl) en we proberen je verder te helpen. Heb je vragen over het programmeren zelf? Stel deze dan op Ed!

## Heb je al Python?

Mocht je al Python op je computer hebben, denk dan aan het volgende:

- Check even of je de juiste versie hebt! Python 2 en Python 3 bestaan namelijk naast elkaar. Wij gebruiken de modernste versie, Python 3.7 of 3.8.

- Installeer sowieso nog het programma `checkpy`. Kijk daarvoor bij de instructies voor je [eigen computer](/naslag/installatie-computer)
